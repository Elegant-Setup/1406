Ritmische Emotionele Technologie

Piet Mondriaan was constant bezig Victory Boogie Woogie te perfectioneren. Niet alleen de compositie kan worden gezien als een ontwikkelend dynamisch schouwspel, ook het kleur- en materiaalgebruik heeft ontwikkeling in ritmiek en emotie als gevolg gehad. Hierbij diende de snelheid en energie van New York als inspiratie van deze sterke communicatieve uiting. Wij hebben geprobeerd deze ziel en de constante ontwikkeling van Victory Boogie Woogie uit te beelden middels elegante code.

Onze visie is dat het rudimentair genereren van de Victory Boogie Woogie met behulp van een reeks instructies, geen recht doet aan het originele werk van Mondriaan. Daarom geven wij de museumbezoeker voor het eerst de mogelijkheid zelf het stuk te bewerken en de complexiteit en gelaagdheid ervan te ontdekken. Bewegingen van het gezicht van een bezoeker worden herkend waarmee ieder onderdeel van het werk letterlijk in beweging kan worden gebracht. Dit zorgt ervoor dat verschillende, eerdere lagen zoals de lijntekening van Victory Boogie Woogie, worden ontdekt op een interactieve manier.

Hoewel onze uiting van Victory Boogie Woogie wellicht niet uit enkel algoritmes bestaat, geven wij de computer een reeks instructies waarmee beweging wordt gedetecteerd en vertaald naar animatie van de elementen. Wij stellen ons voor dat ons kunstwerk wordt geprojecteerd in een kunsthal waarbij een camera haast onzichtbaar is verwerkt in de lijst.

Voor de beoordeling van ons werk verwijzen we u naar ons proof-of-concept op de website: http://colorize.be/vbw/headtracker/ Open deze link in Google Chrome op een computer met een webcam. Als u geen webcam of Google Chrome tot uw beschikking hebt, dan vindt de interactie plaats met een muis.

Hartelijke groet,

Dennis, Jasper Matthijs & Nikki | Werkgroep 1406

Telefoon: 06-14197435
E-mail: matthijs.goense@gmail.com
